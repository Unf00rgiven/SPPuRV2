
Poštovane kolege,

Projektni zadatak je planiran da se radi naredne 4 nedelje vežbi.
	Projekat ukupno nosi 40 bodova,
	i u poslednjem terminu će se održati odbrana projektnog zadatka
	uživo u prostorijama zgrade NTP-a.

U prilogu vam šaljem postavku vašeg projektnog zadatka.
	Arhiva se sastoji od sledećih datoteka:

	dokumentacija.doc - primer dokumentacije i šablon iste.
	Broadcom-BC2835-datasheet.pdf - sadrži sve detalje vezane za
		periferije dostupne na Raspberry Pi 2 uređaju
		(adrese, registri, načini korišćenja, ostali detalji)
	Raspberry-Pi-GPIO-Layout-Model-B-Plus.png u kojoj se mogu videti
		dostupni prolazi izvedeni na konektoru Raspberry Pi 2 uređaja.
	zadatak.docx- postavka vašeg projektnog zadatka
	Ostali fajlovi su uglavnom dokumentacije vaših senzora/aktuatora.


Odbrana projektnog zadatka sastoji se iz 3 kontrolne tačke i finalne odbrane:
	KT1 [5 bodova] - Vaš konkretan zadatak u ovom delu je da pripremite
		koncept i arhitekturu rešenja.
		Nema implementacije još uvek,
		potrebno je opisati problem,
		kako planirate da ga rešite.
		Iskoristite priloženi šablon dokumentacija.doc
		kao primer dokumentacije za projektni zadatak
		i popunite polja zaključno sa konceptom rešenja.
		Odbrana KT1 je u terminu vežbi 17. 12.
	
	KT2 [5 bodova] - U ovom delu potrebno je prikazati
		da je deo rešenja odrađen.
		Potrebno je prikazati implementiran rukovalac
		i pokretanje komandi iz terminala kako bi pokazali valjanost rešenja.
		Odbrana KT2 je u terminu vežbi 24. 12.
	
	KT3 [5 bodova] - U ovom delu implementacija bi
		trebalo da je do 90% završena.
		Potrebno je prikazati rukovalac i testnu aplikaciju,
		koja ima barem osnovnu funkcionalnost
		(testirati sa eksperimentalnim vrednostima po izboru).
		Odbrana KT3 je u terminu vežbi 14. 01.

	Odbrana [25 bodova] - Odbrana projektnog zadatka sastoji se iz
		predavanja popunjene dokumentacija sa svim poglavljima
		(Uvod, Analiza problema, Koncept rešenja,
		Opis rešenja (Programsko rešenje), Testiranje i Zaključak).
		Kompletna funkcionalnost se ocekuje da je postignuta pre odbrane.
		Termin odbrane projektnog zadatka održaće se
		u prostorijama zgrade NTP-a u nedelji od 17.01 - 21.01.

Termini odbrana KT se sastoje od toga da predstavnici grupa podele ekran
i prezentuju šta je urađeno za potrebe pomenutih KT.
Svaka grupa ima 20 min vremena za prikazivanje urađenog.
Nakon prezentovanja, postaviću vam nekoliko pitanja
i to će biti kraj odbrane KT.

Što se opreme tiče (senzora, konektora),
preuzimanje opreme biće organizovano u petak 15. 12
u terminu koji najviše bude odgovarao vašoj grupi.

Za sva dodatna pitanja koja su specifična za vaš projektni zadatak,
zamolio bih da mi pišete u MS Teams.
Srdačan pozdrav i srećno sa izradom projekta!
